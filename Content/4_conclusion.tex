Med hjälp av Sven Ove Hanssons modell kan vi ge ett svar på om det är moraliskt riktigt att tillåta självkörande bilar: om vi kan argumentera för att de positiva konsekvenserna för var och en av de utsatta individerna är tillräckliga för att väga upp för de kränkningar av rättigheter ett tillåtande av autonoma bilar innebär. Vi måste alltså kunna motivera att de individer som behandlas omoraliskt av autonoma bilar trots allt får ut mer av de positiva konsekvenserna av att bilarna räddar liv och minskar skador.